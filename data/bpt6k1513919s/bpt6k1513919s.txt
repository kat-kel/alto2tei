LLLVSTRISSIME FT REVERENDISSME.
A MONSEIGNEVR.
LAVRENS CVRSI
Doyen des Protonotaires Apoſtolics du nombre des
Participans, Referendaire de l'vne & l'autre
Signature, Vicelegat & Gouuerneur General
en cette Cité & Legation d’Auignon, & Sur-
Intendant General au fait des Armes pour
Noſtre Saint pere en cet Eſtat.
M
ONSEIGNEVR.
Pvis qu’il vous a pleu d’honnorer noſtre Balet de voſtre preſence autant de fois que le deſir
des Curieux nous a obligé de le
EPISTRE.
danſer, & leur: faire voit les merveilIeuſes decorations du Theatre, nous
auons creu d’y auoir entierement rencontré voſtre ſatisfaction, & que ce
diuertiſſement que nous donnions au
public, & que nous prenions pour
nous meſmes, auoit eſté digne de
voſtre approbation. Ce qui nous a
donné la hardieſſe de publier ſous
voſtre Nom ſi precieux à tous les
peuples de cette Prouince, & ſon ſujet & ſon Œconomie pour en inſtruire
les Eſtrangers. Nous ne ſommes pas
ſortis hors des limites de voſtre Gouuernement (MONSEIGNEVR) pour
former noſtre deſſein; la Fontaine de
Vaucluſe (pour qui la Nature ſemble s’eſtre ſurmontée en toutes choſes) nous en a donné la matiere,
voſtre chere preſence nous a animez
à l'execution, & voſtre bonté nous
oblige de faire ſçauoir à tout le monde que nous ſommes,
MONSEIGNEVR.
De voſtre Seigneurie IlIme
Les tres-humbles & tres-obeïſſans
Seruiteurs.
L.N.C.A.D.L.S.D.B.
LES DIVERS ENTRETIENS
de la Fontaine de Vaucluſe,
A Sale où à eſté dansé le Balet eſt de
dix-ſept toiſes de longueur, & ſept de largeur ou enuirõ, à l’vn des bouts eſtoit eſteué vn Theatre de cinq pieds & demy de
L
hauteur, ſur le deuant & au fonds de huit
pieds pour luy donner la pente, il auoit ſept toiſes de largeur, & autant de profondeur: ſon frontiſpice eſtoit
orné de deux colomnes de chaque coſté, auec ſes baſes,
chapiteaux, friſes, & corniches d’ordre Dorique: vne
grande toile où Vaucluſe eſtoit peinte, & ſa fontaine dans vn eſloignement, s’eſtendoit ſur le deuant
depuis la corniche iuſques à terre, de peur que les ſpectateurs ne viſſent rien iuſques au temps ordonné.
Au meſme temps qu’on voulut donner commencement au Balet & que les haubois en eurent donné le
ſigne, la toile s’abatit; on vit lors vne nuit qui couuroit
toute la Scene, vn grand Ciel tout couuert d’eſtoiles ſi
brillantes qu’elles fourniſſoient aſſez de clarté pour diſcerner ſa decoration ; à ſa main gauche ce n’eſtoient
que rochers couuerts d’arbres, d’animaux, & de ruiſſeaux
coulans des croupes en bas; à ſa main droite on voyoit
ſur vne verdoyante coline vne maiſon, qui dans ſes ruisnes monſtroit encore les reſtes d’vne venerable Antiquité C’eſt où l’illuſtre Petrarque auoit jadis eſtably ſa demeure pour y compoſer auec plus de quietude ſes ouurages merueilleux qui ont donné de l'admiration à tout
I’Vniuers, & qui ſert maintenant de retraite au celebre
Magicien Argan.
Au fonds du Theatre parut vn grand rocher eſleué,
au bas duquel eſtoit la grotte de la Fontaine de Vaucluſe artistement repreſentée apres l'incomparable Original que la nature en a fait; dans ces rochers & petites
grottes il y auoit quantité de lumieres, qui ſans eſtre
veuës faiſoient diſtinctement voir les heurts & ſalies
des ruiſſeaux qui en ſortoient, & repreſentoient ſi naïfuement cet Element, que bien qu’il ne fut figuré qu’auec
de l’or & de l'argent, ſon eſclat trompoit les veux des
ſpectateurs, & faiſoit paroiſtre les ondes ſi claires & ſi
naturelles, qu’ils douterent longuement ſi elles eſtoient
veritables. C’eſt enſin tout dire, quand on dit que
c’eſtoit de l'ouurage merueilleux de l’excellent Peintre
& incomparable Architecte Monſieur Dominique
Bourbon de Boulogne, dont le merite ne peut eſtre
aſſez dignement loüé, ny la vertu recompenſée.
OECONOMIE DV BALET.
ES haubois avans ceſſé, les violons donnerent
L
commencement au Balet.
Vvlturne courrier major de la Renommé auec ſon
incroyable
tables, que l’eau de la Fontaine en fut troublée, & les habitans de la campagne ſi émeus, que les parties faites
pour s’aller diuertir ce iour là à la Fontaine, furent entierement rompües dans l’aprehenſion de quelque mauuais rencontre: Ce qui donna fin à cette belle iournée,
& en ſuite à toutes les entrées, attendant le grand Balet;
laiſſant aux aſſiſtans vne inſtruction Morale, que iamais.
le vice ne peut ſubſiſter en preſence de la Diuinité, &
que l’impudicité la plus effrontée, & la plus hardie deuient glacée à l’aſpect d’vne veritable Chaſteté.
Douze Heros, apellez les Cheualiers de Diane, ou de
la Chaſteté, ſuiuant continuellement les traces de cette
belle Chaſſereſſe, fermerent entierement la Scene par
vn grand Balet, qui fut dansé auec toute la grace & la
Juſteſſe qu’on pouuoit deſirer pour vne entiere ſatis-
faction.
MONSIEVR DE LONGCHAMPS,
Repreſentant Vvlturne.
l l’on me voit ſouuent trotter,
je n’en ſuis pas pourtant volage,
S
Car ie ſçay fort bien m’arreſter.
Quand ie rencontre un beau viſage.
diligence fit la premiere entrée, ſemant dans la ſalle vne.
infinité de Liures, pour faire comprendre aux ſpectateurs auec plus de facilité, & le ſujet, & la diſpoſition
du Balet.
Deux Illuſtres Capitaines Bohemiens ayans ſçeu le
nouueau Mariage du Marquis de la Coque, & de la Barone deQuincampois, & volé ſur la minuit tout ce
qu’il y auoit de plus precieux dans le Chaſteau de la
Coque, vont faire le partage de leur butin à la Fontaine
de Vaucluſe, aſſeurez d’eſtre hors de tout danger dans
cette ſolitude tenebreuſe, & à ces heures induës, chacun d’eux portoit vne lanterne ſourde; de vous dire
auec quelle ſoupleſſe ils firent cette ſeconde entrée, il eſt
ſuperflus, car on ſçait par experience qu’ils ont autant
d’agilité aux pieds pour danſer, que de ſubtilité aux
mains pour voler.
Deux petites Bohemienes tendres & jeunes, copies
de ces deux fameux originaux, firent voir dans la troiſiéme entrée qu’elles n’eſtoient pas nouices au meſtier
de la volerie, elles encherirent par leur danſe inimitable ſur toutes les expreſſions les plus aduantageuſes.
Deux Ardans, vapeurs nocturnes, qui n’abandonnent iamais les riuieres pour y precipiter les paſſans inconſiderez, la teſte couronnée d’vn feu eſbloüiſſant,
donnerent vne mortelle terreur par leur abord à nos
Voleurs, ils ſçauoient que malgré leur reſiſtance ils ſeroient traiſnez par ces Spectres bruſlans dans quelque
precipice, ce qui les forca de ſe deſrober ſubtilement
A leur veuë, laiſſans faire à ces Eſprits Folets la quatriéme
entrée, jugez auec quelle legereté, puis que ce ne ſont
que fantômes.
Dans les plus eſpaiſſes tenebres de la nuit, quatre
vieilles Sorcieres vont faire leur ſabat au bord de la Fontaine, & rendre compre de leurs mal-heureuſes operations à celuy qui y preſide; pour faire diſcerner leur
quatriéme entrée, & leur danſe contre-faite de mille
eſpouuentables grimaces, elles ne reçoiuent autre clarté que celle que leut fourniſſoit vn Demon aſſis ſur le
toict d’vne maſure qui eſt tout joignant la Fontaine, de
la main, de la bouche, & des yeux de ce Lutin ſortirent
de flâmes effroyables. Ce fut vn Balet de deſordre &
de confuſion, puis que celuy qui les eſclairoit en eſtoit le
Pere & le Couſeruateur.
La Nimphe Echo, dans le profond ſilence de la nuit,
ſe voyant oyſiue, & ne ſçachant à qui parler, ny à qui
reſpondre, ſe rendit à la Fontaine, ſous l’eſpoir flateur
d’y rencontrer ſon cruel Narciſſe, qui toûjours charmé
de ſa propre beauté, pourroit eſtre venu par hazard conſulter le miroir liquide de cette belle eau, & conſiderer
ce beau portrait de ſoy-méme; où ne l’ayant peu treuuer elle chercha çà & là cette belle fleur qui naſquit de
ſon ſang, & prit naiſſance de ſa mort infortunée. Mais
le mal-heur qui la perſecute continuellement, ne luy
voulut pas donner cette ſatisfaction. Quoy que la violence de ſa folle paſſion ne luy aye laiſſé que des os, &
vne voix imparfaite, elle ne laiſſa pas de faire ſon entrée.
auſſi agreable qu’on la pouuoit deſirer; mais alors, la
clarté de la Lune commença à pouſſer ſes cornes argende la Fontaine de Vaucluſe.
5
tées ſur l'oriſon, ce qui obligea cette Amante deſolée à
ſe retirer dans ſes humides grottes, pour s’entretenir
auec ceux qui viſiteront la Fontaine ce iour là, & les diuertir par ſes redites continuelles.
Ici la Lune commençea à paroiſtre.
A
V premier éclat de cette brillante Sœur du Soleil, le jeune Endimion vint ſaluer ſa fidelle Mai-
ſtreſſe, non plus ſur le Mont Latmie, mais ſur la delicieuſe verdure de cette Fontaine. Il ſembloit que ce bel
Aſtre de la nuit ſe fut eſtalé auec des ſoins plus empre-
ſſez, & des clartez plus luminenſes que de couſtume,
pour eſclairer l'entrée de ce Berger, ſon vnique inclination; mais il fallut bien-toſt acheuer ces mutuels entretiens, & faire place au Balet des Lunatiques, qui dans la
noire humeur qui les poſſede vindrent viſiter la Fontaine, ſous la brune clarté de la Lune, de laquelle ils portent chacun vn quartier dans la teſte.
Premierement on vit ſortir vne femme de la plus hau.
te taille, maigre & deſcharnée, les yeux haues, & le teint
liuide. Ce fut la Melancolie, liberale diſpenſatrice des
inſlüances de cette inegale Déeſſe, elle portoit vn flambeau d’vne main, & vn licol de l'autre, ordinaire medecine pour la gueriſon de ſes ſuppoſts deſeſperez; à ſa
ſuite venoit vn Courtiſan endebté, portant vne liaſſe
de Requeſtes, de Saufconduits, & de Prorogations, vn
vſurier auaricieux, vn trébuchet à la main, vn Mathematicien auec vn plobe; & vn Alchimiſte coiſſé de la
chape d’vn alembic; l’air, la danſe, & les figures de cete
B 2
6
Les diuers Entretiens
entrée ſirent voir vne ſi profonde melancolie, qu’il ſembla que la ſin du Balet deuoit eſtre celle de leur vie. il
s’acheua pourtant, car la rouge Fourriere du iour diſſipant les moites clartez de la Lune, s’apreſtoit à faire
Voir les ſiennes, & donner la chaſſe à ces Lunatiques,
qui ſuiuirent cet Aſtre qui les predomine.
Icy la Lune ſe perdit, auec les Estoile, et du coſté de l'Orient
quelques ranons d’vne clarté moderée ſe firent voir ſur
l’Oriſon, donnans à la Scene autant de lumiere que la
pointe du iour en peut fournir, & faire plus clairement diſcerner ſa decoration.
'Aurore ayant depuis long temps donné le rendeL
vous à Cephale dans la grotte de la Fontaine deVaucluſe,pour gouſter dans cette fraicheur des felicitez
innocentes, aprehendant la venuë du Soleil, qui n’arreſte
iamais dans ſa courſe, fit auec luy ſon entrée, auec des
pas maieſtueux, & des mouuemens qui exprimoient
naïfuement la paſſion qu’elle a pour ce beau Chaſſeur,
& le deſplaiſir de le quiter; apres donques les mutuels
témoignages d’vn reciproque contentement, elle s’en
alla, portée ſur vne nuée, annoncer dans le Ciel la venuë du grand Aſtre du iour, & laiſſa cet Amant affligé
en des tenebres inconſolables, tandis qu’elle alloit éclairer tout l'Vniuers.
Ouatre Fées, Gardiennes ordinaires de la Fontaine,
tirans des premiers ravons de l’Aurore les infaillibles
conjectures de la beauté du jour, & preuoyans aſſeurement que quantité de Curieux s’y viendroient diuertir,
auec vne exacte diligence vindrent diſpoſer toutes choſes à la commune ſatisfaction, & ſans intetrompre la
meſure de leurs pas, peuplerent la Fontaine de diuers
Poiſſons, la terre de mille fleurs nouuelles, & l’air d’vn
nombre infiny d’Oyſeaux; leur Balet acheué, elles ſurent donner ordre à l’entrée ſuiuante, qui fut en cette
façon.
Trois petits Zephirs ayans des aiſles à la teſte, au dos,
aux coudes, & aux talons, furent enuoyez par les Fées
pour ſouffler tout le iour dans cet agreable Valon vne
douce fraicheur, & temperer les ardeurs du midy par
leurs odorantes halenées. Ce fut vn Balet volant, animé, & de leur ieuneſſe, & des ſoins que Flore leur Mere
a pris de les inſtruire.
Icy le Soleil parut entierement, eſclairant toute la Scene.
N licencié en Medecine de la fameuſe Vniuerſité
de Montpellier, informé de la fertilité du lieu, &
de l’abondance des herbes qui naiſſent dans cette verdoyante Montagne, dont les proprietez ſont d’vn prix
ineſtimable, ſe rendit à cette Fontaine, pour arboriſer, &
y faire vne ample moiſſon de ces threſors donnez par la
main de la nature; & tandis que les ravons naiſſans du
Soleil beuuoient ces humides larmes, que l'Aurore comme des perles liquides auoit verſé dans cet agreable Valon, il fit ſon entrée auec la diſpoſition naturelle aux
peuples de cette Prouince, & ſe retira tout chargé de ces
herbes falutaires, & precieuſes racines, qui donnent la
8
Les diuers Entretiens.
vie aux mourans, & ſouuent indiſcretement ordonnées,
la mort aux viuans.
Le Marquis de la Coque, & ſa chere Baronne de
Quinquampois, ſur quelque indice que deux Capitaines
Bohemiens, Voleurs de leurs ioyaux, auoient pris le
chemin de la Fontaine, & ſur l’eſperance de les y ſurprendre, & d’en faire vne Iuſtice memorable; eſtans arriuez dans ce delicieux Valon, furent ſurpris par la meIodie des violons, qui charma ſi bien leur deſplaiſir,
qu’ayans oublié, & leur perte, & la vengeance reſoluë,
ils firent vne entrée auſſi croteſque en ſes pas, que boufone en ſes habits, elle finit par les témoignages d’vn
extraordinaire contentement d’auoir paru dans vn
equipage ſi ridicule, & ſi extrauaguant.
Europe, la plus belle partie de l’Vniuers, ayant receu
la celebre Ambaſſade des autres trois, faite par vn Sanjac Indien, vn Cacique Affriquain, & vn Sagamos.
Ameriquain, tous deputez pour rendre à ſa Grandeur,
les deuoirs à quoy ils ſont annuellement obligez, leur
veut donner le diuertiſſement de cette miraculeuſe
Fontaine, où les ayans conduits, dans la tiſſeure du Balet elle leur fit voir toutes les raretez du lieu, & comme par vn prodigieux effort cette Source, qui dans ſa
baſſeſſe ſemble eſtre comme priſonniere au fonds de
Cet Abiſme beant, s’eſleue toutefois en de certains temps
auee vn orgueil ſi impetueux, qu’elle ſemble vouloir
porter ſa teſte blanchiſſante iuſques au Ciel: le Balet
finit par les admirations de ces Eſtrangers, & des proteſtations à la belle Europe, que ce que la Renommée
de la Fontaine de Vaucluſe.
9
en a publié dans leurs climats, eſt infiniment au deſſous
de ce qu’ils ont veu.
Philanire, Doüairiere Palatine de Scandinauie, ſous
l’habit d’vn Caualier Polonois, apres auoir roulé long-
temps pour treuuer du diuertiſſement à la melancolie
de ſon vefuage, conſideré cà & là les merueilles de l’art,
viſité le fameux pont du Gar, & l’Amphitheatre de
Niſmes, voulut encore ſatisfaire ſa curioſité, & voir
cette incomparable merueille de la Fontaine de Vaucuſe, chef-d’œuure de la Nature, dans ſon entrée elle
témoigna vne gentilleſſe toute particuliere à ſa Nation,
& ſous le déguiſement d’vn homme, fit paroiſtre des
douceurs, qui ne ſont données en partage qu’au beau
Sexe.
Icy les Violons ayans ceſſé, la Muſique de voix et d’inſtrumens, fit vn intermede, qui fut ſuiuy d’vn Trio
rauiſſant, & ſur ſa ſin;
'AGREABLE ſon d’vne muſete s’y fit ouyr de
L
loin, ce fut Damon cheſ de tous les Bergers des
hameaux voiſins, qui deſcendant de la plus haute roche
venoit rendre les homages deus à cette Bien-factrice,
qui luy fournit dans les plus brûlantes chaleurs des remedes ſi raffraichiſſans; ſous la nouuelle harmonie des
violons il fit voir qu’il auoit vn excellent genie pour la
danſe, & qu’il n’auoit pas toûjours eſté nourry à la
Campagne.
Deux Eunuques, Eſclaues de l'Empereur des terres
qui ne ſont pas deſcouuertes, & qui par vn fol caprice
10
Les diuers Entretiens
de la Nature naiſſent demy blancs & demy noirs, attendans la venuë de leur Maiſtre, firent vne entrée ſi diuertiſſante, auec des pas, & des poſtures ſi peu connuës en
ces Regions, que les ſpectateurs reſterent dans vn rauuiſſement qu’on ne peut exprimer, qui ceſſa toutefois
par l'entrée que fit auſſi-toſt.
Le Grand & inouy Pachacamas Vſapu, Empereur
des terres inconnües, & de la cinquiéme partie du Monde, informé par la diligence de ſes Eſpions inconnus,
du voyage que les autres Parties ont fait à cette illuſtre
Fontaine, croyant de les y rencontrer, y arriua auec vn
equipage inconnu, & digne de ſa Grandeur; l'habit
de ce Prince, ſoit par ſa richeſſe, ſoit par ſa mode.
tout à fait inconnüe dans ce Climas, donna vn merueilleux diuertiſtement, & brilla auec tant d’éclat, qu’il
ſembla n’eſtre venu que pour éblouyr tout l'Vniuers.
On vit apres ſur la Scene vn Chaſſeur, & vn Peſcheur,
qui bien que piquez de deux differentes paſſions, & animez d’vn deſir totalement opposé, l'vn de depeupler le
Ciel de Gibier, l'autre de deſerter la Fontaine de Poiſſons,
ne laiſſerent pas dans cette contrarieté d’humeurs de
faire vn agreable acord dans leur Balet, & trauailler ſuiuant leurs Genies, chacun à ſa tache, ſans rompre leurs
figures, qu’ils formerent auec vne iuſteſſe admirable.
Vn enfariné Plaſtrier de Veleron, & deux enfumez
Charboniers de Menerbe, concourans au méme deſſein,
quoy que venans de diuerſes parts, ſe rencontrerent fortuitement à la Fontaine, & d’vn commun accord, pour
ne laiſſer perdre inutilement la douce harmonie des violons
lons ſe diſpoſerent à faire vne entrée. Ce fut vn diuerfiſſement ſans égal, dans le mélange de leurs figures,
auec quels ſoins étudiez ils éuitoient de ſe toucher, craignans les vns de ſe noircir, & l’autre de ſe blanchir:
la cadance y fut neantmoins tellement obſeruée, & les
pas ſi bien meſurez, qu’on ſe laiſſa perſuader que c’eſtoient des Caualiers errans pour tromper ainſi agreablement les aſſiſtans.
Deux poëtes Drilleux, aſſez mal ſatisfaits des eaux
d’Hypocrene, & de l’aſſiſtance ſi peu fauorable des
Muſes, abordent la Fontaine, ſur cette croyance qu’elle
ſçaura échaufer leur vaine iuſques alors ſi glacée; portez
auſſi de la curioſité de voir par les Magiques coniurations du Grand Argan, le diuin Petrarque, & ſa belle
Laure; apres les admirations ordinaires de tous les
Curieux, & qu’ils eurent acheué leur entrée, laſſez, &
du long voyage, & de leur danſe, ils s’allerent deſalterer dans cette viue ſource, & s’y repoſer.
On vit vn moment apres ſortir vne flâme noire &
énaiſſe, ſuiuie de tonerres & d’éclairs, de cete Maiſon
ruinée. Argant parût incontinent ſur la porte, la teſte
en feu, vn liure à la main, vne verge de l’autre. Il a ſçeu
par ſes Demons le deſir paſſionné de ces Poëtes, ce qui
l’anime, pouſſé de ſon ordinaire vanité de leur faire voir
par épreuue la force de ſes enchantemens; apres, donc,
les inuocations & les murmures acouſtumez, d’vn coup
de ſa verge il fit changer entierement toute la Scene. On
vit alors vne ſtrucure merueilleuſe de diuers baſti-
mens, ce ne furent que Palais enrichis de Colomnes de
Les diuers Entretiens
marbre & de porphire, frontiſpices, & autres inuen-
tions, qui ne pouuoient eſtre faites que par vn prodigieux enchantement; le tout orné de quantité de Statuës portées ſur leurs piedeſtal, ſuiuant l'ordre de la bonne Architecture, la Perſpectiue y fut ſi religieuſement
obſeruée, qu’il ſembla à tous les plus clairvoyans ſpectateurs que la ſale ſe fut allongnée de plus de cinquante
toiſes, qui reſterent dans le deſeſpoir d’auoir eſté ſi
promptement & doucement trompez, lors qu’ils prenoient plus de garde de ne l'eſtre point. Il fit ſortir apres
du milieu de la Scene la gracieuſe Laure pompeuſement veſtuë à la mode de ſon temps, d’vn coſté, & Petrarque de l'autre, qui rauis de voir ce delicieux ſejour,
où jadis auec tant de quietude ils s’eſtoient communiqué leurs mutueles flâmes, firent vne entrée du tout
merueilleuſe.
Les Poëtes ſurpris d’vne adventure ſi ineſperée, rompirent leur ſilence, & vindrent rendre vn hommage rimé a ce Grand Fauory d’Apollon, croyans aſſeurement
que par contagion le ſouffle de ce merueilleux Poëte
leur pourroit inſpirer quelque portion de ſa Diuine.
Science. Cette entrée fut toute compoſée de figures
Poëtiques, à la fin prenans congé les vns des autres, Argant reprit le chemin de ſa celule, Laure, & petrarque
des champs Eliſées, & les Poëtes partirent auſſi gelez
que le Mont Caucaſe.
Deux vieux Rabins de Pancienne Sinagogne de Carpentras, reuenans d’vne Nopce, & ſe treuuans recreus
de la chaleur, furent chercher du rafraichiſſement à la
12
de la Fontaine de Vaucluſe.
13
Fontaine: le ſon des violons les ſurprit, & ſembla qu’ils
euſſent reçeu de la vertu de cette eau, ce que la Fontaine
de louuance communiquoit jadis à ceux qui s’y alloient
deſalterer. Ils firent vne entrée à l'antique, auſſi bouffone
qu’on la ſçauroit eſperer de ces Vieillards; mais dans le
plus fort empreſſement de leur Balet, ils furent arreſtez
par vn bruit confus de Chiens, & de Cors de Chaſſeurs,
& ce qui les mit dans vne entiere deſroute, ce fut l'abord
de deux Sangliers, l'âge caduc de ces vieux Rabins n’empeſcha pas leur fuite, ayans (comme on ſçait) vne telle
auerſion de ces animaux, que meſme ils les abhorrent
ſur leur table.
Les Sangliers ayans trauerſé la Scene, vne Nymphe
d’vne Majeſté incomparable, portant vn croiſſant à la
teſte, & vn arc à la main, ſe fit voir en teſte de quatre
Chaſſereſſes. Vous pouuez bien juger que c’eſtoit la
Chaſte Diane, qui ayant long-temps erré à la pourſuite
de ces deux Sangliers, vint paſſer le reſte du jour dans
cette agreable Vallée. Dés qu’elle & ſes compagnes vouleurent commencer leur Balet, les deux Zephyrs portans vn éuantail à chaque main, ſe vindrent mettre de
la feſte; pour les conſeruer en l’ardeur & le mouuement
de leur danſe dans vne temperée fraicheur. Cette entrée
fut toute graue, toute ſerieuſe, & ſi ponctuellement
ajuſtée, qu’on jugea bien que c’eſtoit l’ouurage d’vne
Déeſſe. Mais enfin le trauail de la chaſſe, ou du Balet,
les forcea à prendre du repos: Ce fut ſur le tapis verd de
ces belles ſources, où les Fées en reconnoiſſance de
Ihonneur que cette Diuinité leur faiſoit, ſans eſtre
C
2
14
Les diuers Entretiens
veuës, leur firent ouyr vn concert de voix, dont la melodie les porta iuſques à l’extaſe, & verſant dans leurs
paupieres vne inuiſible liqueur de pauots les jetta dans
vn gracieux ſommeil.
Tandis qu’elles dormoient, quatre Ægipans, hoſtes
ſauuages de la foreſt de Saus, brûlans continuellement
d’vne ardeur brutale, & ne pouuans dans les ſombres
ſolitudes des bois treuuer dequoy foulager leurs apetits
deſordonnez, furent chercher à cette Fontaine, où l’abord de tout ſexe eſt continuel, quelque ſalutaire remede, ils y arriuerent auec des mouuemens qui exprimoient viuement leurs folles paſſions; & comme nature
leur a donné vne diſpoſition & vne agilité inconceuable. Les grimaces, & les poſtures de leur Balet furent
enrichies d’vne grace rauiſſante. Mais lors qu’ils furent
ſur le point de le finir, ils découurirent ces belles Dormeuſes, les voir & les deſirer ce ne fut qu’vne méme
choſe, & ſe voyans inopinement poſſeſſeurs de ces
Beautez innocentes, ils comploterent d’en faire vne
prompte curée à leurs ſales deſirs.
Mais Diane, qui veille continuellement à la conſeruation de ſes Filles, liſant dans le cœur de ces Infames
les pernicieux deſſeins qu’ils eſtoient preſts d’executer,
& en aprehandant les ſuites dangereuſes, enſlâmée d’vn
iuſte courroux, s’élanca, l’arc & la flache à la main, au
milieu de ces Prophanes, & d’vne de ſes œillades, les
jetta dans vne telle fraveur, qu’ils furent contrains, pour
éuiter le juſte reſſentiment de cette Déeſſe, de prendre
la fuite; mais auec des cris & des hurlemens ſi épouuenLes diuers Entretiens.
MONSIEVR DE CASTELLANE,
&
MONSIEVR DE MONTSALLIER,
Repreſentans les deux Bohemiens.
ARE la cœurs, gare les corps.
Nous pillons tout, par amour, ou par ruſe,
Cinq ſols qu’il ſoit dedans, cinq ſols qu’il ſoit dehors
C’eſt à quoy Melite s’amuſe,
Lors qu'elle vient s’entretenir,
Sur ce que le deſtin luy garde à l’aduenir.
Tandis qu’on luy parle d'Amour,
L’autre plus fin luy dérobe ſa bource,
Si bien qu'en méme temps, & dans vn méme iour,
Sans eſperance de reſource,
Sans craindre Preuoſt, ny Sergent,
Nous volons à la fois ſon cœur, & ſon argent,
LES MESMES AVX DAMES.
ANS ce lieu de Vaucluſe, où la nuit nous conuie,
Nous uenons partager nôtre riche butin,
Mais par vn mal- heureux deſtin,
L'on vient de nous rauir la vie.
Belles dans vos apas, ſi traistres, & ſi doux,
Uous eſtes ſans mentir plus Bohemes que nous ?
Si pour un petit vol nôtre troupe l'on blâme,
Que ne doit decerner la Juſtice en courroux,
Contre les chers Voleurs, & du corps, & de l'ame.
de la Fontaine de Vaucluſe.
MONSIEVR DE BRANTES,
&
MONSIEVR DE THIERRY,
Repreſentans les Ardans.
C
ES flâmes que l'on voit brile deſſus nos teſtes,
Sont les viſibles interpretes,
Des feus que nous porton dans le fonds de nos cœurs;
Belles, ſans faire les moqueurs,
Meſlons vos glaçons à nos flâmes,
Lors parmy la ioye & lez ris,
Quand vous ſerez nos tiedes Femmes,
Nons ſerons vos tiedes Maris.
MONSIEVR DE CRILLON, Fils,
&
MONSIEVR DE VIVET,
Repreſentans deux Bohemienes.
E
NCOR que nous ſoyons dans les baſſes Eſcoles,
Si faiſons nous toûjours des chef- d’œuures certains;
Car tel qui peu deuant a ri de nos paroles,
Pleure bien-toſt apres de l’effet de nos mains.
MONSIEVR DE BOVZOLZ,
MONSIEVR DE PASSIS,
MONSIEVR GILLES DE FOLARD,
ET MONSIEVR DE CROSET,
Repreſentans quatre Sorcieres.
F
r d’Apollon, & bran pour ſes lumieres,
La nuit eſt l’Aſtre des Sorcieres,
Et ce noir Meneſtrier qui guide nos Balets,