Uerbi certa fides, ut mũdo augustior esset
principe francisco nobiltata fuit.
Tres puissant, tres victorieux
A
tres eminent prince, francoys
le roy tres crestien de france premier
de ce nom. duc de milan, seigneur
de gennes. Guillaume bude son
tres humble et tres obeissant subiect et
sercretaire. Accroissement d honneur
et de maieste, augmentation de toutes
vertuz royalles en longue vie et
grande sante. illustration de son
nom et armes de france en toute
prosperite
Il re il est escript ou
dixhuitiesme chapitre
des prouerbes de salomõ
Donum hommis dilatat
S
viam eius et ante
principes spacium ei facit, C est a
dire se don presente par l homme luy
grans seigneurs et magnanimes ne
consiste pas seulement en donner grans
dons et de grosse estimation et valeur
proportionnez et accomodez a la
qualite condition et merite des
donataires par hault et magnificque
vouloir des dormans, mais aussi
en acceptant par les dictz seigneurs
par une prompte humanite et
benignite courtoise dons et presens
de petite estime, faictz par discretion
et oportunite par leurs subiectz et
seruiteurs en supportant l affection
de ceulx qui offrent humblement et
franchement selon leur pouoir et
faculte. Et tantost me confiant de
l humanite tres accessible et regard doulx
et begnin que i auoye apperceu et note
en vous, me deliberay de faire essay tel
et semblable enuers vous que les
corinthiens peuple de grece firent iadis
enuers alexandre. Lesquelz ou temps
qu le dit roy auoit ia conquis la plus
grant part de l asie deca le fleuue de
ganges, voyans que tous empires et
dominations s enclinoient a la societe
et confederation de luy conspirans et
soy adonnans auec la faueur de
ce fist il non pour l offre en soy qui
estoit de nul estime comparee a sa
grandeur, mais pour l affection des
offrans, qui luy offroient promtemẽt
et reueremment la chose qu ilz auoient
plus chere. pareillement sire combien
qua i aye employe la fleur de mon aage
en l estude et excercice des bonnes lettres
et compose aucuns liures, si neuz ie
oncque vouloir de presenter liure a
roy ne autre prince iusques a present
que i ay este meu de vous presenter ce
petit liure apres que i ay eu assez note
en vous aucunes choses singulieres
et recommendables dont mention est
faicte en iceluy. Lequel liure n est de si
grande apparence comme il pourra
estre d estime si vous prenez quelque
foys vouloir de la mectre du nombre
de ceulx que vous auez en reputation
et que vous lisez et oyez diligemment
et intelligiblement, ainsi qu il est cler
et euident a ceulx qui uous oyẽt parler
d histoires et autres choses emanees de
literature s ilz ont iugement pour ce
faire. Non pas que ie pense le dit
liure estre a estimer pour mon industrie
d auoir mis en ordre le contenu en si
vous auez selon l opinion des hõmes ung
hault magnanime royal et auguste
vouloir de augmẽter la fortune et
mectre en auant ceulx qui se monstrerõt
par euure auoir merite qui se sentent
de vostre renommee liberalite. en quoy
faisant sire vous reueillerez et exciterez
les bons et francs esperitz de vostre
royaume qui par cy deuant se sõt asopiz
par nonchaillance et endormiz en
desespoir de mieulx auoir ou estre plus
auancez pour bien faire. Et retirerez
en france l honneur des bonnes lettres
et elegantes, qui depuis cent ans enca
ou enuiron que la brave langue latine
s est cõmencee a instaurer au moyen que
la langue grecque dechassee de son pays
par les turcs, est passee en italie, na pas
grandement suyui le nom et parti de
france pour ce qu on ne luy faisoit grãt
acueil. et serez ou temps auenir le roy
surnõme musegetes. qui estoit ou temps
passe le surnõ de phebus ou hercules
acõpaigne des neuf muses cõme estant
leur protecteur. entre lesquelles calliope
dit tousiours choses elegãtes pour resioyr
par suauite de langaige leur conducteur
et etreteneur. et clio recite honorablemẽt
tres renomme quant il estoit parmy le monde
et en publicque il rioit tousiours, disãt qu il
ne boioit que folzs et folles et follies par les citez
car les ungs pleurent les autres se sioyssent
sans qu il y ait cause raisonnable, comme
font les petitz enfans et les innocens qui se
courroucent souuent quant on leur cuyde bien
faire, et au rebours aussi sesioissent, le tout
par faulte de bon iugement et congnoissance
et discretion. Au contraire heraclite tousiours
pleuroit quant il alloit par la ville comme
dient senecque et iuuenal pour la compassion
qu il auoit de l ignorance des hommes qui
n entendoient la verite. et pour ce est prudence
lettree une chose precieuse et don de dieu inuẽte
pour supplier les faultes de nature humaine.
Il socrates ce considerant ou liure qu il escript
a demonicque, dit en ceste maniere. tu doibz
sur toutes choses exercer ton entendement en
prudence, car bon entendement ou corps de
l homme est une tres grande chose enclose en
une tres petite. et en ung autre paissaige il dit
que tout ainsi que le corps amende et s accroist
par exercice tempere a sa qualite, aussi l ame
et l entendement de l homme croist et se augmẽte
par lire esciptures ou escouter parolles qui
tendent a vertu ou enseignent sapience. Toute
la philosophie morale en laquelle tant de
astraindre par craincte et par necessite d obeissãce
comme il fait aux autres, sinon la loy diuĩe
qui a auctorite de dieu et non pas des hommes.
et pour ce l empereur dit en ses loix que cõbien
qu il ne soit subiect aux droictz ciuilz neautmoĩs
cest honneur a luy et parolle digne de roy de
de se y vouloir assubiectir et ainsi le dire pour
donner auctorite a ses constitucõns et ordõnãces.
la raison des choses dessus dictes est bien et
amplement deduicte par aristote le grant
philosophe ou cinquiesme liure d ethicques,
lequel aucteur en ce lieu et autres a monstre
plus clerement et mieulx que nul autre que
cest que de iustice, et dont vient l auctorite et
maieste royalle. mais iustice distributiue est
la partie de iustice que les roys exercent en
leurs personnes, en distribuant les honneurs
offices et autres biensfaictz a qui bon leur
semble. Et quant ceste distribution se fait
par raison, et que les gens scauans et gens
vertueux en ont leur part competente selon
leur capacite et profession, cest iustice
autrement cest iniustice selon aristote car
ce n est pas ung chascun rẽdre son droit.
et ainsi est il des papes en la distribution
des biens spirituels. toutesfois de ceste
iniustice il n y a que dieu a qui il appartieñe
d en faire l amendement. car luy seul a
et autres communaultez de grece. Et la
langue latine, en laquelle les faictz des
romains ont este escriptz qui est la fille de
la grecque tant parce qu elle a este du tout
conformee par les romains a l imitation de
la grecque, comme parce que grant partie
des termes de la langue latine ont este prins
en sont deriuez de la grecque laquelle est la
plus ample et la plus copieuse et abundante
en termes et vocables de toutes les langues
dont nous aions congnoissance, et en laquelle
seule langue eloquence, qui par les anciens
a este appellee royne des hommes et des
sciences, peut plainement et ãplemẽt monstrer
et exhiber sa grande puissance et soy estandre
de toutes pars, et desploier ⁊ mectre en euidence
et sur la monstre ses figures et sentences de
haulte lice et de la grant sorte, ce qu elle ne
peult faire es autres langues, ne mesmes
en la latine, car elle n abunde copieusement
en termes a beaucoup pres tant comme sa
mere la grecque, ne en si beau si coint si doulx
parler, ne en tant de manieres d exprimer les
conceptions de l homme, ne en termes de si
grande signification, pour peindre en couleurs
verbales, et representer au vif a l oeil de
l entendement les choses que l on veult donner
a entendre aussi bien que s ilz estoient en ung
pays dessus nommez a la monnoye de
maintenant. Qui donques veult
scauoir au vray les choses dignes de
memoire du temps passe pour le plaisir
qu on peult prandre a le scauoir, et
l amendement qui en peult venir a ceulx
qui ont besoing de l entendre, il fault qu il
scaiche ces deux langues pour les causes
dessus dictes et autres qu on pourroit
adiouster. combien que les faicts des
romains sont auiourdhuy autãt congneuz
par les liures grecs que par les latins, car
les grecs ont este fort diligens et ĩdustrieux
en histoire. entre lesquelz pour les histoires
romaines et grecques est le prĩcipal plutarque
qui estoit domesticque de traian le bon
empereur. mais il est auiourdhuy bien peu
de gens qui soient fort bons latins et
tres peu qui soient bons grecs, combien
que beaucoup de gens s en meslent, et la
cause est la grande difficulte et grant
labeur et grant nombre de liures en toutes
sciences qui fault lire et entendre pour
auoir congnoissance suffisante a escripre
esdictes deux langues ornemẽt et elegammẽt.
Or pour poursuyure le propos de ce liure
et tirer auant en la matiere encommencee
cy dessus, i estime qu il est tout notoire et
traian qui ont este princes de memoire
tres recommendable.¶de l'excellence
et estimation de sapience tous les liures en
sont plains tant des gentilz que des
hebreieux et crestiens. mais le singulier
tesmoingnaige est de salomon qui au
troisiesme chapitre de ses paraboles selon
l'interpretation grecque dit que sapience est
si precieuse que toutes choses de pris et qui
se peuent souhaiter ne sont à comparer à elle.
car en sa dextre elle tient longueur de vie et
le nombre des ans de l'homme, et en sa
senestre elle tient richesse et gloire. par la
dextre qui est le membre principal i entens
qu'elle a puissance de donner vie eternelle, et
par la senestre i entens la vie temporelle et
les biens transitoires qui sont de moindre
estimation. par quoy nous pouons conclure
que par sapience spirituelle on a intelligence
des biens eternelz et de la vie qui est à venir.
par sapience mondaine on acquiert opulẽce
et renommée glorieuse, qui est la fin à
laquelle ont tendu tous les grans roys et
empereurs conquerans ou temps passé, et
à laquelle encores auiourdhuy tendent toutes
les fantasies et les artifices et labeurs des
hommes, sciences et inuentions subtiles
du mon, quant est de la premiere fin qui
en reproche ou sans acquerir grant nom
et reputacion chascun entre gens de sa
sorte et de son estat. Puis donques que
par ce qui est dit cy dessus, sapience est se
moien de paruenir a ce bien que les hommes
ont en si grant estime, on doit cercher
sapience et prudence a toute diligence,
se l on veult estre estime en sa vie et rendre
de soy la memoire immortelle comme
l esperit de l homme est immortel, ce qui
est aduenu par cy deuant a ceulx qui ont
fait et dit choses dignes de memoire, et a
ceulx aussi qui les ont mises par escript
de la sorte qu il appartenoit, car ilz ont
tellement illustre et anobly leurs noms
qui semble qu ilz viuent encores au moyen
qu ilz sont tousiours en la memoire et en
bouche des hommes. Tite liue a escript
les histoires romaines qui sont perdues
pour la plus part combien que le prĩcipal
n est perdu, son nom est par cela aussi
illustre comme celuy de ceulx dont il a
escript pour ce qu il a este excellẽt historien,
et ainsi est il des autres. et n estoit cela,
les gens de lettre ne prandroient iamais
tant de peine pour acquerir perfection de
science, car quant est des bonnes lettres
ilz requierent toute la vie de l homme qui
leur sante. et ce font ilz comme ie croy
par consideration que l honneur de nature
humaine consiste en l engin et en l esperit
de l homme, lequel tousiours croist par
excercice d estude. et l honneur et reputacõn
de l esperit consiste en eloquence et langaige
disert. ¶Or est celle prudence qui
s appelle sapience de telle nature quelle ne
peult consister en homme s il n est ingenieux
et aigu de soy mesmes pour faire bon
iugement des choses humaines, et volũtif
a aprandre et amoureux de vertu. Et a
ceulx qui ont desir de scauoir et apprandre,
il est mestier d auoir bon maistre, et qui
veult auoir tel maistre, il luy conuient
le cercher par grant cure, et a quelque
pris qu il couste, et mesmement aux
grans princes ausquelz riens ne peult
estre cher quant ilz sont liberaulx de leur
et
nature, ‸qu ilz ont de quoy excercer liberalite
et munificence. il reste doncques seulemẽt
de scauoir qui sera ce maistre et ou trouuer
on le pourra. quant a moy sire i estime
qu on ne peult auoir meilleurs ne plus
auctorizez precepteurs que ceulx que ie
diray cy apres, ne plus dignes et ydoines
d enseigner ung si grant prince et si bien
doue des dons de dieu et de nature comme
bien eureux, car il a acomplissement et
perfection de nature humaine, et n a
empeschement qui le garde d en auoir la
fruition. or a ce que ie pius congnoistre
on peult bien dire iusques la et plus auãt,
sans parler par assentation et sans estre
note d adulation, que des biens du corps
et de l ame vous en auez largement, cõme
bonne apprehension et ferme memoire, et
discretion en iugement, bonne opinion a
consulter, et fantasie a ymaginer, ĩclinacõn
et aptitude a bonnes meurs, et autres
parties des biens qu on appelle interiores,
car ceulx sont les biens de l homme spũel
et intrinsecque. aussi grande sante et bõne
composition et habitude de corps, auec
singuliere dexterite de membres et agilite,
pour facilement, deuement et decentement
excercer l office de roy. stature belle et au
vray dire heroicque, et maintien auenant
de tout le corps, grace et maieste de face et
pareillement de visaige, ensemble natifue et
diserte facilite de langaige, lesquelles choses
font les princes plus venerabes a ceulx
qui gectent leur veue sur eulx. c est assauoir
a tout le monde. car le bon et le mauuais
des roys ne se peult cacher, mesmement
des roys de france, pour ce que toutes gens
oblige a dieu, non seulement d en rendre
graces mais aussi d en bien user au
salut de vous et de voz subiectz. or pour
satisfaire a ceste obligation en tout ou
partie, vous est besoing auec le bon
entendement que vous auez et auec la
grande facilite de concepuoir ce que
vous oyez ou lisez, d acquerir prudence
par doctrine telle que ung si grant
prince comme vous peult acquerir par
honneur. en ce faisant vous augmẽterez
en enrichirez les biens que nature vous
a donnez a mesure comble, par une
liberalite dont elle ne use pas souuent
mesmement es personnes des grans
princes. mais ceste doctrine sire n aurez
vous par enseignement de maistre,
car vous estes si grant maistre que
tous autres sont moindres que vous
apres dieu et saincte eglise qui est la
mere de tous crestiens, de laquelle vous
estes et vous portez premier filz. mais
vous pouez auoir une grande maistresse
qui equipole toute seule a plusieurs grãs
precepteurs ensemble, et si enseigne par
grant plaisir et doulceur ceulx qui se
adonnent a sa doctrine. et se nomme
dieu en l euangile, qui mect a prouffit
les talens que dieu luy a mis en sa
main, en les multiplĩant et faisant
valoir par industrie a l honneur et
intention de luy. ceulx sont les biens
du corps et de l ame que dieu vous a
donnez, c est a dire les organes des sens
corporelz, et les vertuz et puissances
de l ame dont vous estes doue ou de gre
superlatif. ⁋Mais comme dient
les grans maistres anciens histoire ne
peult garder longuement son auctorite
ne durer a perpetuite si elle n est traictee et
escripte par homme qui soit elegant et
orateur, et qui saiche la facon d y
accomoder la grace et la grauite qui est
requise en histoire auant qu on y adiouste
foy comme a chose vray semblable, et
qu on si vueille arrester comme a chose
delectable et auec ce racomptable en bonne
assemblee. Alexandre le grant monstra
bien quelle estime on debuoit faire de
ceulx qui ont doctrine excellente pour
rediger par escript les choses dignes de
louenge ou memoire perpetuelle. car quãt
il passa la mer de l hellespont pour aller
conquerir l asie il voulut veoir la
pourtraicture d achilles qui estoit erigee
cheuet son pognart et l iliade d homere
ou quel liure le siege de troye est escript
et les faitz et prouesses d achilles et
autres vaillans hommes d une part et
d autre, disant qu c estoit le viaticque
de ceulx qui veulent mener la guerre pour
leur donner tousiours le grant cueur
et magnanimite, lequel liure il auoit
totalement apris soubz le dict aristote
qui auoit este son precepteur en ieune
aage. On pourroit icy dire en obiceant
a ce que i ay dit deuant qu on ne peult
faillir a trouuer quant on veult prou
gens assez scauans pour escripre histoires
ou cronicques de chasque pays. a ce
peult on respondre que alexãdre cõgnoissãt
qu il vauldroit autant ou mieulx que
les choses demourassent en oubly que
d estre escriptes par gens a ce faire non
suffisans, dist les parolles dessus dictes
ou sepulchre d achilles. plus y a qu il
defendit par tous ses pays que nul
peintre ne nul ymager ou statuaire ne
fist sa pourtraĩncture en tableau ou en
cuyure excepte apelles peintre excellent
sur tous ceulx qui iamais furent, et
lysippe ymager aussi excellent, lesquelz
deux furent du temps d alexandre
la maternelle il n y eust autre difference
sinon que de parler proprement et
ornement, ne pareillement en la langue
romaine qui est auiourduy la langue
latine, n y eust tant de difference que le
commun peuple et ignorant n entendist
bien la langue des gens lettrez et les
oraisons des orateurs, touttefoys on
faisoit tant d estime d ung poete ou
orateur quant il estoit excellent ou d ung
historiographe, que isocrates qui estoit
du temps d aristote faisant profession
d icelle science, vendit une oraison qu il
auoit faicte a le requeste d ung grant
personnaige vingt talens d athenes
ainsi que dit pline le grant ou septiesme
liure de l histoire de nature ou il parle
des hommes dignes de memoire et
des choses merueilleuses. qui est a vr̃e
monnoye douze mil escuz a la couronne,
car chascun talent valoit autant que
six cens escuz ainsi que i ay a plain
monstre ou liure que i ay fait de ceste
matiere ⁋Thucidides qui a escript les
guerres pelopõnesiacques fut chef de
guerre pour la seigneurie d athenes qui
estoit alors grande et opulente, et pour ce
qu il se trouua charge d auoir mal verse
d en faire sa volunte. ⁋L on trouue
en escript auctenticque que virgile auoit
vaillant cent foys sesterce, qui est a dire
a la maniere de compter lors cent foys
cent mil petitz sesterces. laquelle sõme
reduicte a vr̃e monnoye vault deux cens
cinquante mil escuz couronne. Et ne
se fault esmerueiller de ceste somme, car
elle est petite au regard des richesses des
romains de ce temps la, ainsi comme
i ay clerement monstre par les personnes
particulieres de rome et par le reuenu
publicque et autrement. De virgile
seruie recite que iamais auguste ne le
refusa de chose qui luy demandast. et
aussi auoit il autres bienfaicteurs c est
assauoir niecenas ⁊ autres princes
romains qui aymoient et auancoyent
les gens scauans et de lettre, au moyen
de quoy le nom de mecenas est auiourduy
aussi grant que le nom de l ung des plus
renommez empereurs de rome, combien
qu il ne fust que l ung des princes subiectz
a auguste, car tousiours depuys luy
on a appelle mecenates les grãs seigneurs
et gros personnaiges qui ont porte faueur
et secours aux gens scauans es bonnes
lettres, et dit on auiourduy que par
le passaige parlant de marcel c est
assauoir de la mort du filz d octauia
la dicte dame prenoit grant plaisir a
escouter et regarder virgile qui pronõcoit
par ung merueilleux artifice tant De
voix que de visaige ce qu il auoit compose,
et la bonne prononciation est autant
comme l ame et l esperit de l oraison ainsi
que disent les anciens orateurs. mais
elle ne scauoit pas que virgile parlait
de marcel, car il n estoit nomme iusques
a la fin du passaige. quant ce vingt que
virgile nomma marcel a lors la bonne
dame pour le regret de son filz sesuanouyt
et tumba toute pasmee, par quoy il
appert ce que i ay dit deuant que les fẽmes
entendoient a lors la langue latine.
Quant elle fut reuenue et quelle eut
reprins son cueur, elle defendit a virgile
de passer oultre, car elle ne l eust sceu
plus endurer. mais commanda que
pour chascun metre et ligne qu il auoit
escript de son filz, qu on luy donnast dix
mil petitz sesterces, qui vauldroient au
iourduy deux cens cinquante escuz. or y
en auoit il vingt et deux, par quoy la
somme estoit grosse et au dessus de cinq
mil escuz. Toutes ces choses dessus dictes
il faisoit propositions deuant cesar en
suppliant pour eulx et faisant leurs
excusations et appoinctemens. entre
lesquelz y en eut ung nomme liguaire
contre lequel cesar estoit tellemẽt indigne
qu il ne vouloit aucunement escouter
homme qui parlast pour luy impetrer
grace et sauluer la vie, iusques a ce que
cicero luy fist requerir que son plaisir
fust l escouter parler pour liguaire, et
qu il luy donneroit a entendre le cas qui
estoit autre qu il ne pensoit. ce que cesar
accorda en disant a ceulx qui estoient
a l entour de luy, il est arreste une foys
pour toutes et ferme en mon opinion
que liguaire mourra quelque chose
que cicero saiche dire ne alleguer ou
interceder pour luy. mais cela n empesche
point que ie ne loye voluntiers parler
pour luy satisfaire. ce fait se mist
en sa chaize pour ouyr l oraison de cicero,
delibere de luy prester l oreille seulement,
sans pour ce se condescendre a aucun
pardon ou grace faire a liguaire, et
tenoit en sa main quelques memoires
ou requestes qu on luy auoit presentez.
quant cicero fut ung peu auant entre
en son oraison, il usa de si grãde facunde
ainsi que cicero et autres ont escript
apres sa mort. ⁋Anciennement
en france on faisoit grãt cas d eloquẽce
comme on treuue en histoire, et a ceste
cause iuuenal le satyicque qui fut
du tẽps de domicien le douziesme cesar,
appelle france la gaule facunde, et y
auoit a lyon sur le rosne tous les ans
pris qui se mectoient pour ceulx qui
mieulx auroient compose.
⁋Eloquence est une science qui
peult honnestement haultement et
suffisamment parler de toutes choses,
c est assauoir des petites choses prõptemẽt
et subtilement, des moyẽnes doulcemẽt
et grauement, des grandes haultem̃t
et magnificquement et en maniere
que les escoutans s en esmerueillent.
A ceste cause est il necessaire a ung
orateur acomply qu il ait congnoissãce
de toutes les sciences et memoire de
toutes antiquitez et histoires, et qu il
ai encores auec ce la grace de stile par
nature, et inuention a commandemẽt,
et discretion et prudence pour entendre
a qui il parle, et pour garder les
circunstances de temps, de lieux, de
personnes, de qualite, et de quantite.